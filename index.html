<!DOCTYPE html>
<html lang="en">
    <head>
        <meta charset="UTF-8" />
        <meta name="viewport" content="width=device-width, initial-scale=1.0" />
        <title>Document</title>
    </head>
    <body>
        <p>
            Toshkent axborot texnologiyalari universiteti (qisqartmasi TATU;
            2002-yilgacha Toshkent elektrotexnika aloqa instituti) —
            Toshkentdagi oliy oʻquv yurti boʻlib, informatika va axborot
            texnologiyasi, pochta xizmati, radioeshittirish va televideniye,
            telekommunikatsiyalar boʻyicha yuqori malakali mutaxassislar
            tayyorlaydi. Toshkent elektrotexnika aloqa instituti nomi bilan
            1955-yilda tashkil etilgan. Toʻliq 2004-yildan hozirgi davrga qadar
            Toshkent axborot texnologiyalari universiteti nomi bilan ataladi.
            Universitetda va filiallarida 11,000 dan ortiq talabalar taʼlim
            oladilar. Universitet tashkil qilingandan beri 30 mingdan ortiq
            yuqori malakali mutaxassis tayyorlandi. Universitetda 9 yoʻnalish
            boʻyicha bakalavrlar va besh mutaxassislik boʻyicha magistrlar
            tayyorlanadi.Universitet telekommunikatsiya va axborot tizimlari
            sohasida Markaziy Osiyoda yetakchi oʻquv muassasasi hisoblanadi.
            Oʻzbekiston Respublikasi Prezidentining 2005-yil 2-iyunda qabul
            qilingan „Axborot texnologiyalari sohasida kadrlar tayyorlash
            tizimini takomillashtirish toʻgʻrisida“gi Qaroriga binoan TATU
            axborot-kommunikatsiya texnologiyalari sohasida kadrlar tayyorlash
            boʻyicha tayanch oliy oʻquv muassasasi hisoblanadi. Taʼlim
            bosqichlari: oʻrta taʼlim (2 ta litsey), bakalavriat (25 ta
            yoʻnalish), magistratura (24 mutaxassislik), aspirantura va
            doktoranturadan iborat. Universitet binosi, auditoriyalar va
            kabinetlar, talabalar uyi binosi kapital taʼmirlandi, yangi
            zamonaviy oʻquv binosi, 700 oʻrinli oshxona, 400 oʻrinli sport
            majmuasi qurildi. Shu bilan birga, Oʻzbekiston Aloqa va
            axborotlashtirish agentligi va axborot-kommunikatsiya
            texnologiyalari sohasida Oʻzbekiston bozorlarida ishlovchi qator
            kompaniyalar hamda korxonalar tomonidan katta homiylik yordami
            koʻrsatildi.
        </p>
    </body>
</html>
